<p>Een priemgetal is een positief geheel getal dat deelbaar is door precies twee verschillende getallen, namelijk 1 en het priemgetal zelf. Het laagste en enige even priemgetal is 2. De eerste 10 priemgetallen zijn 2, 3, 5, 7, 11, 13, 17, 19, 23, en 29. Schrijf een programma dat de gebruiker om een getal vraagt en dan afdrukt of het getal een priemgetal is. Hint: Test in een loop alle mogelijke delers van het getal. In deze loop kun je concluderen dat een getal niet priem is zodra je een deler (anders dan 1 of het getal zelf) hebt gevonden. Je kunt echter alleen na afloop van de loop constateren dat het getal priem is, want dan heb je pas alle mogelijke delers getest.</p>