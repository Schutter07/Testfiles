<p>Schrijf een programma dat p benadert door middel van toevalsgetallen, als volgt: Neem een vierkant van 1 bij 1. Als je een dart in dat vierkant gooit op een willekeurige plek, is de waarschijnlijkheid dat de afstand van de dart tot de linkeronderhoek van het vierkant kleiner dan 1 is gelijk aan &pi;/4. Om dat in te zien, bedenk dat de oppervlakte van een cirkel met straal 1 p is, dus de oppervlakte van een kwart cirkel is &pi;/4. Als dus een dart op een willekeurig punt in het vierkant landt, is de waarschijnlijkheid dat die dart in de kwart cirkel landt &pi;/4. Als je N darts in het vierkant werpt, en M ervan landen in de kwart cirkel, dan benadert 4M/N de waarde &pi; als N voldoende groot is.</p>
<p>Het programma heeft een constante die aangeeft hoeveel darts gesimuleerd moeten worden. Het toont een benadering van p door het werpen van zoveel darts te simuleren. De afstand van een punt (x, y) tot de linkeronderhoek kun je berekenen als sqrt(x&sup2; + y&sup2;). Gebruik de random() functie uit de random module.</p>